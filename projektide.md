## Projektidé
Jag har tänkt göra en karta på vilken man kan se industriutsläpp, de ska kategoriseras enligt olika parametrar, som utsläpp till vatten, luft, eller sorterat efter olika ämnen tex. Jag ska även försöka få in information om vilken påverkan varje utsläpp kan tänkas ha på närmiljön. Jag har funderingar på att hämta information från wikipedia, eller om det kan gå att hitta bättre och mer specifik data på annat håll. 

Jag kommer att jobba med ett api från Naturvårdsverket, samt Google Maps. Det kan även tillkomma fler apier om jag hittar något som kan ge mer information om påverkan av utsläppen. 

Användaren av applikationen ska snabbt kunna kolla upp om det finns några utsläpp omkring där man bor, eller annan intressant punkt på kartan. Det kan vara bra att veta om man ska flytta till ett nytt område t ex. Det ska också gå att se efter kategori, eller alla utsläpp.
